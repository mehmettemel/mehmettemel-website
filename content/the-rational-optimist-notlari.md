---
title: "The Rational Optimist"
date: "2026-02-07"
description: "Matt Ridley'nin ticaret, inovasyon ve insan refahının artışı üzerine iyimser bir bakış açısı. Piyasaların, kolektif zekanın ve teknolojik ilerlemenin gücü."
category: "kitaplar"
tags: ["kitap", "matt ridley", "ekonomi", "inovasyon", "iyimserlik", "ticaret"]
author: "Matt Ridley"
featured: false
---

## The Rational Optimist - Matt Ridley

- Refahın gerçek ölçüsü dolarlar değil, bir şeyi elde etmek için harcanan çalışma saatidir.
- Modern piyasalarla daha çok içli dışlı olan toplumlar, yabancılara karşı daha adil ve cömert davranma eğilimindedir. Bir dükkan sahibinin sizi kandırmaması, yarın tekrar geleceğinizi bilmesinden kaynaklanan itibar riskidir.
- Tarım başlangıçta yaşam kalitesini düşürmüş olabilir, hastalıklar ve eşitsizlik artmış olabilir ancak türün daha yoğun nüfusları desteklemesini sağlayarak kolektif zekayı artırmıştır.
- Köleliğin kaldırılması sadece ahlaki bir seçim değil, makinelerin insan emeğinden daha ucuz hale gelmesiyle mümkün olmuştur.
- Fikri mülkiyet hakları yani patentler bazen inovasyonu teşvik etmek yerine rakipleri engellemek için kullanılan bir kalkana dönüşerek ilerlemeyi yavaşlatır. İnovasyon bulaşıcıdır; bir bölgedeki bir buluş alakasız bir sektördeki sorunu çözebilir.
- Kötümserlik kârlıdır ve kulağa bilgece gelir; iyimserlik ise saflık olarak damgalanır. Kötümserler mevcut trendleri doğrusal olarak geleceğe taşırlar ancak insan inovasyonunun tepkiselliğini hesaba katmazlar.
- Zenginleşen toplumlar çevreyi korumaya daha çok kaynak ayırır; iklim sorununu çözmenin yolu fakir kalmak değil hızla zenginleşmektir.
- Gelecek büyük hükümetlerin değil birbirine bağlı bireylerin ve küçük girişimlerin eseri olacaktır.
- İnovasyonu engelleyen aşırı İhtiyatlılık İlkesi yani her yeni şeyin yüzde yüz güvenli olduğundan emin olmaya çalışmak ilerlemeyi öldürür.
