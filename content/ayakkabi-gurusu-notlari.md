---
title: "Ayakkabı Gurusu"
date: "2026-02-01"
description: "Phil Knight'ın Ayakkabı Gurusu (Shoe Dog) kitabından aldığım girişimcilik, liderlik ve başarı üzerine notlar."
category: "kitaplar"
tags: ["phil knight", "nike", "girişimcilik", "liderlik", "başarı", "tutku", "büyüme", "iş dünyası"]
author: "Phil Knight"
featured: false
---

## Başarı ve Anlam Arayışı

Tüm diğer arkadaşlarım gibi başarılı olmak istiyordum. Onların aksine başarılı olmanın ne anlama geldiğini bilmiyordum. Para mı? Belki. Eş? Çocuklar? Ev? Elbette, şanslıysam. Amaçlamayı öğretildiğim hedefler bunlardı. İçgüdüsel olarak amaçlıyordum da. Fakat derinliklerde bir yerde başka bir şey, daha fazla bir şey arıyordum. Hayatımızın kısa olması gibi acı veren bir duyguya sahiptim; asla bileyemeyeceğimiz kadar kısa, bir sabah koşusundan daha kısa... Ve ben hayatımın anlamlı olmasını istiyordum. Bir amaca yönelik. Yaratıcı. Önemli. Her şeyden önce... farklı olmasını istiyordum.

## Sürekli İlerleme

İşte burada görüyorsun ki sen yerini korumak için elinden geldiği kadar koşmalısın. Eğer başka bir yere varmak istersen en az bunun iki katı hızlı koşman gerekiyor.

## Büyüme ve Risk Alma

Nakit paraya sahip olup da hiçbir şey yapmadan oturmak bana çok anlamsız geliyordu. Elbette bu, tedbirli, muhafazakar ve sağduyulu olmaktı. Ancak yol kenarları, etrafa saçılmış tedbirli, muhafazakar ve sağduyulu girişimcilerle doluydu. Bense gaz pedalına daha kuvvetli basmak istiyordum.

Tekrar tekrar özkaynak eksikliğinin, başarısızlığın önde gelen nedeni olduğunu öğrendim.

Daha az mal sipariş etmeyi aklımdan bile geçirmiyordum. Büyü ya da öl. Durum ne olursa olsun inancım buydu. Eğer ortada beş milyon dolarlık talep olduğunu adın gibi biliyorsan üç milyon dolarlık siparişi neden iki milyon dolara indiresin ki?

## Liderlik ve İletişim

Kahramanlar hakkında kendi kendime öğrendiklerimden aldığım ders de onların fazla konuşmadıklarıdır. Hiçbiri boşboğaz değildi ve başkalarının işine karışmazdı. İnsanlara işleri nasıl yapmaları gerektiğini söylemeyin, onlara ne yapmaları gerektiğini söyleyin ve sonuçlarıyla sizi şaşırtmalarını bekleyin.

Bir konu hakkında bilginizi kuvvetlendirmenin en iyi yolunun onu paylaşmak olduğunu hatırladım.

## Özgüven

Evet, diye düşündüm. Özgüven. Bir adamın özkaynaktan, nakitten daha fazla ihtiyacı olan şey.

## Arz Talep ve Lojistik

Arz ve talep her zaman ticaretin temel problemidir. Roma İmparatorluğu'na kraliyet ailesinin ve zenginlerin giysilerini boyamak için çok rağbet ettikleri mor boyayı getiren Fenikeli tüccarlardan bu yana doğrudur bu; mor boya asla yeteri kadar bulunmuyordu. Bir ürünü icat etmek, üretmek ve pazarlamak zordur fakat sonra onu isteyen insanlara, istedikleri zamanda ulaştırmanın lojistiği, mekaniği ve hidroliği vardır. Şirketler bu yüzden batar, ülser bu yüzden doğmuştur.

## Dürüstlük ve Pazarlık

Sırrı, herhalde neyi nasıl söylediğini ya da nereye vardığını hiç umursamıyor olmasındaydı. Her türlü pazarlıkta en iyi taktik olacak şeye sahipti; tamamen dürüsttü.

## Obsesyon ve İş

Obsesifler iş söz konusu olduğunda en iyilerdir. Benim için en iyilerdir.

## İşe Alım ve Takım Oluşturma

Muhasebecilerden başka kimseyi işe almıyor gibi görünüyordum. Ve birde avukatları. Muhasebecilere ve avukatlara tuhaf bir ilgi duyduğumdan değildi bu, yetenek için başka nereye bakacağımı bilmiyordum. Bu adamların çoğu ayrıca temel yeteneklerini de ortaya koyuyordu. Muhasebeciyi aldığında hesap yapmaktan iyi anladığını bilirsin. Bir avukatı aldığında konuşmayı becerdiğini bilirsin. Ama bir pazarlama ya da ürün geliştirme uzmanını işe alırsan ne bilebilirsin? Hiç bir şey.

Onu hukuktan pazarlamaya aktarıyordum; paslanmasınlar diye zaman zaman herkese yapmayı sevdiğim gibi konfor alanından çıkarıyordum.

## Tutku ve Azim

Tutkunuzu arayın. Bunun ne olduğunu bilmiyorsanız da arayın. Tutkunuzun peşinden giderseniz yorgunluğa katlanmak daha kolay olur, hayal kırıklıkları sizi körükler, bunun verdiği mutluluk hiçbir duyguya benzemez.

## Başarısızlık ve Vazgeçme

Çünkü bazen vazgeçmek zorundasınızdır. Bazen ne zaman vazgeçeceğinizi, ne zaman başka bir şey denemeye başlayacağını bilmek deha göstergesidir. Vazgeçmek, durmak demek değildir. Asla durmayın.
